Abbiomo visto che le variabili globali in C sono potenzialmente visibili in tutti i file dell’applicazione pone dei problemi di protezione:
    • Che cosa succede se un componente dell'applicazione altera una variabile globale?
    • Nell'esempio della procedura con stato nextDispari(): cosa succede se qualcuno altera la variabile globale ultimoValore? -> comprometto la funzione

Sono desiderabili variabili:
    • globali nel senso di permanenti come tempo di vita (per poter costruire componenti dotati di stato)
    • ma anche protette, nel senso che non tutti possano accedervi
-> Queste sono le VARIABILI STATICHE

In C, una variabile può essere dichiarata static:
    • è permanente come tempo di vita
    • ma è protetta, in quanto è visibile solo entro il suo scope di definizione
Nel caso di una variabile globale static, ogni tentativo di accedervi da altri file, tramite dichiarazioni extern, sarà impedito dal compilatore.

Una variabile statica può essere definita anche dentro a una funzione. Così:
    • è comunque protetta, in quanto visibile solo dentro alla funzione (come ogni variabile locale)
    • ma è anche permanente, in quanto il suo tempo di vita diventa quello dell’intero programma
-> Consente di costruire componenti (funzioni) dotati di stato, ma indipendenti dall'esterno.

Quindi, la parola chiave static
    • ha sempre e comunque due effetti
        – rende l’oggetto permanente
        – rende l’oggetto protetto (invisibile fuori dal suo scope di definizione)
    • ma se ne vede sempre uno solo per volta
        – una variabile definita in una funzione, che è comunque protetta, viene resa permanente
        – una variabile globale, già di per sé permanente, viene resa protetta

CLASSI DI MEMORIA
il linguaggio C prevede 4 classi di memoria da preporre alle variabili:
• auto
    - E’ il default (puo' essere omessa) per le variabili locali, cioè variabili definite all'interno della definizione di una funzione (o blocco).
    - Vengono create all’attivazione della funzione (record d’attivazione) e NON vengono inizializzate automaticamente.
    - All'uscita dell’attivazione della funzione vengono distrutte e perdono ogni valore assegnato loro.
• static
    - Non sono mai previste di default e quindi la parola a chiave static deve essere esplicitata per introdurle.
    - L’allocazione e l'inizializzazione avviene all'inizio del programma nelle aree di memoria dei dati globali del programma.
    - Per default le variabili statiche sono sempre inizializzate a zero.
    - Una variabile statica conserva il proprio valore tra una chiamata e l'altra della funzione in cui è definita.
    - Una variabile globale con attributo di memorizzazione static è visibile esclusivamente nel file d'appartenenza a partire dal punto in cui è dichiarata.
• extern
    - Lo sono per default le variabili globali e sopravvivono per tutta l’esecuzione del programma.
    - La parola chiave extern deve essere esplicitata per accedere a variabili globali definite in altri file.
    - Una variabile locale esterna non è quindi memorizzata nel record di attivazione della funzione.
• (register)
    - Non sono mai previste di default e quindi la parola chiave register deve essere esplicitata per introdurle.
    - Rappresenta il modo per allocare variabili automatiche su registri ad accesso più veloce e che compiono operazioni più rapidamente.
    - Su tali variabili non si può utilizzare l’operatore di estrazione di indirizzo (&)
    - Un uso tipico di questa classe è per gli indici di ciclo